<h1>Tere tulemast mängima Eesti-teemalist mälumängu! </h1><br/>

Sinu ette ilmub Eesti kaart, mis esmalt kaunis mannetu ja hall. Sul on võimalus sellele oma teadmistega värvi lisada!<br/><br/>

<strong>Mängu eesmärk:</strong><br>
Koguda kokku 15 maakonna ikooni ning moodustada terviklik Eesti kaart.<br/>
Koguda võimalikult palju punkte, et edetabelisse pääseda!<br/><br/>

<strong>Mängu algus:</strong><br/>
Mängija valib mängu alustades kahe taseme vahel:<br/><br/>

<strong><i>Kerge tase:</i></strong> mängija peab maakonna ikooni saamiseks vastama õigesti ühele vastava maakonna küsimusele.<br/>
<strong><i>Raske tase:</i></strong> mängija peab maakonna ikooni saamiseks vastama õigesti kahele vastava maakonna küsimusele.<br/><br/>

<strong>Punktiloogika:</strong><br/>
Lisaks maakonna ikoonide kogumisele on mängijal võimalik koguda ka punkte ning kindlustada endale koht edetabelis. Selleks tuleb küsimustele õigesti vastata kiiremini kui 20 sekundiga. Kogutud puntide arv on võrdeline allesjäänud sekunditega (16 sekundit = 16 punkti). Mida kiiremini õigesti vastad, seda rohkem punkte teenid!<br/><br/>
 
Kui aga mõtlemiseks kauem aega vajad, siis ära muretse: õigesti vastates teenid maakonna ikooni punktidest hoolimata!<br/><br/>

<strong>Mängu käik:</strong><br/>
Oled taseme valinud? Mäng alaku!<br/>

Mängijale loositakse vastamiseks suvaline maakond, millekohane küsimus ekraanile ilmub. Abiks vastamisel on neli vastusevarianti. <br/><br/>

Vastad õigesti? - Teenid vastavalt tasemeloogikale terve või pool ikooni!<br/>
Vastad õigesti ja kiiresti? - Teenid lisaks ikoonile ka punkte!<br/>
Vastad valesti? - Ole maru ettevaatlik, valesti võid vastata vaid kolm korda!<br/><br/>

<strong>Mängu lõpp:</strong><br/>
Mäng lõppeb edukalt kui vastavalt tasemeloogikale on kokku kogutud kõik maakonna ikoonid ning moodustatud terviklik eesti kaart.<br/>
Mäng lõppeb vähem edukalt kui vastatakse valesti kolmele küsimusele.<br/><br/>

<strong>Edetabel:</strong><br/>
Mängu lõppedes pääsevad enim punkte saanud mängijad edetabelisse. Lisa kindlasti mängu lõpus punktiarvestusse pääsemiseks oma nimi, et sõpradele pinget tekitada!<br/><br/>

<strong>Nohikutele:</strong><br/>
Sulle ei piisa ainuüksi õige vastuse teadasaamisest? Ära muretse, oleme Sulle mõelnud: iga küsimuse juurde on lisatud küsimusega seotud fakt, mis Sinu teadmisi täiendab ning kinnitab.<br/><br/>

<strong>Head mänguõnne!</strong>
